# Branzino al sale con salsina di pomodoro

## Ingredienti

- 2 Kg sale marino grosso
- 1 Kg un branzino
- 200 g pomodorini 
- 30 g uvetta 
- aglio 
- peperoncino fresco, piccante
- salvia 
- rosmarino 
- timo 
- basilico 
- limone 
- olio extravergine 
- sale fino

Durata:  50 min
Livello: Facile
Dosi: 4 persone

Per la ricetta del branzino al sale, mettete l’uvetta in ammollo nel succo di limone. Riducete a dadini i pomodorini, il peperoncino fresco e raccogliete il tutto in una ciotola insieme con un trito fine di aglio e basilico, g 80 d’olio, le uvette con il succo di limone e sale fino: otterrete una salsina fredda. Mescolate tutto il sale grosso con salvia, rosmarino e timo poi con parte di esso preparate uno strato in una pirofila e accomodatevi il branzino, dopo averlo eviscerato.

Coprite il pesce con il resto del sale, passatelo in forno a 200° per 30′ circa poi servitelo nella crosta di sale che spaccherete in presenza dei commensali: liberato dal sale e dalle lische, il pesce si accompagna con la salsina fredda di pomodoro.

NB: Il sale si può renderlo più compatto mescolando per ogni kilo un bianco d'uovo e 50 ml d'acqua.

https://www.lacucinaitaliana.it/ricetta/secondi/branzino-al-sale/

