
# Kalfsvleeskroketten en bitterballen 

16 stuks 

## Ingredïenten: 
VOOR DE BOUILLON EN DE VLEESVULLING: 

- 500 gram kalfspoelet 
- 250 gram soepgroenten 
- 1 laurierblaadje 
- 1 plukje foelie 
- 2 kruidnageltjes 
- zout en peper 

VOOR DE RAGOUT: 

- 60 gram boter 
- 75 gram bloem 
- 0,5 liter kalfsbouillon (zie boven) 
- 3 blaadjes gelatine 
- versgeraspte nootmuskaat 
- zout en peper 

VOOR DE AFWERKING: 

- bloem 
- 2 eieren 
- 1 pakje paneermeel 
- olie of vet om te frituren 

## Voorbereiden: 

Doe het vlees met de soepgroenten, het laurierblaadje, de foelie, de kruidnageltjes en wat zout en peper in een pan, giet er ruim 0,5 liter water op en breng aan de kook. Schep het bovendrijvende schuim af en laat het vlees in ca. 45 minuten op laag vuur tegen de kook aan gaar worden. Giet de bouillon door een zeef, haal het vlees uit de inhoud van de zeef en gooi de rest weg. Meet 0,5 liter van de bouillon af. Hak het vlees zo fijn mogelijk of maal het fijn in de foodprocessor. Verhit de boter in een pan en roer er de bloem door. Blijf roeren tot het mengsel als een bal van de bodem van de pan los laat. Roer er scheut voor scheut de bouillon door en laat regelmatig roerend een paar minuten zachtjes koken. Week intussen de gelatine in ruim koud water. Neem de pan van het vuur en los de uitgeknepen gelatine op in de saus. Roer er het vlees door en breng op smaak met nootmuskaat, zout en peper. Schep het mengsel in een lage met koud water omgespoelde schaal, laat afkoelen en zet afgedekt in de koelkast om helemaal op te stijven. Maak de ragout bij voorkeur de dag tevoren. 
Bereiden: 
Schep een paar lepels bloem in een diep bord. Klop de eieren met een eetlepel water los in een tweede diep bord. Vul een derde bord met paneermeel. Vorm met vochtige handen kroketten en bitterballen van de opgesteven ragout. Haal ze eerst door de bloem, daarna door het ei en tenslotte door het paneermeel. Laat ze kort drogen en herhaal deze procedure voor een stevige korst. Zet ze tot ze worden gefrituurd op een droge plaats. 

Afwerken: 
Verhit het frituurvet of de olie tot 180¡ C (tot er damp afkomt of tot er zich rond een houten steel die erin wordt gestoken meteen belletjes vormen). Bak de kroketten en de bitterballen met niet teveel tegelijk in ca. 5 minuten rondom goudbruin. Laat ze uitlekken op keukenpapier en serveer ze met een schaaltje mosterd. 

Bereidingstijd: 
Circa 45 minuten + 45 minuten om de bouillon te laten trekken en de tijd om de ragout op te stijven. 

Voedingswaarde per stuk: 
eiwit 10 g 
vet 20 g 
koolhydraten 10 g 
kcal(kj) 250(1050) 

Copyright © 1998, Michel Dubois , All rights reserved. 